\section{Introducció}

En aquest projecte ens proposem dissenyar un clúster d'HPC (\textit{High Performance Computing}) obeint les restriccions establertes en la documentació. Aquestes condicions seran explicades en detall exposant, com no podria ser d'altre manera, les problemàtiques causades de cara a les decisions que caldrà prendre a l'hora d'escollir els diversos components del clúster.

\subsection{Restriccions del disseny}
En primer lloc, hi ha una restricció molt clara i sense marge per dubtes: el cost màxim per adquirir tots els components del clúster ha de ser d'un milió i mig d'euros. Això requerirà tenir ben present el preu de tots els elements i procurar no superar el límit.

L'espai també queda definit: disposem de dos armaris, cadascun d'ells de 42U i, en definitiva, 84U totals. Aquells nodes que contenen una gràfica ocuparan 2U, mentre que aquells que no en tinguin ocuparan 1U. Cal entendre que a més commutadors major serà el nombre de nodes que podem connectar a la xarxa però, paral·lelament, menor serà el nombre d'unitats que quedaran disponibles pels nodes de computació. Un cop s'hagi establert el nombre d'unitats i nodes disponibles, s'haurà de cercar la millor combinació possible entre nodes amb GPUs i nodes lliures d'elles.

Pel que fa a GPUs, el nostre disseny ve delimitat per la condició que fins a un màxim del 30\% dels flops del sistema poden provenir de nodes de computació accelerats, és a dir, de nodes amb GPUs. Tanmateix, el nombre màxim de GPUs dependrà de la placa base escollida, que al seu torn depèn del processador que haguem escollit. En definitiva: les decisions s'hauran de prendre amb peus de plom, sempre mantenint la possibilitat de fer un pas enrere i modificar qualsevol elecció prèvia.

Finalment, no existeix cap restricció específica pel que fa al consum energètic, però evidentment és important intentar maximitzar l'eficiència energètica del clúster. 

%Sou benvinguts de retocar el que us surti dels pebrots.

